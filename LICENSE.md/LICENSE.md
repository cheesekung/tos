Swordsman Class 
--------------------------------
1.1 Swordsman (R1) - เป็นคลาสที่มีบัฟการโจมตีเรื่องเดเมจและการสตันเป้าหมาย และยังมีบัฟ Pain Barrier ป้องกันการกระเด็นได้ ซึ่งเป็นบัฟที่สำคัญมากๆสำหรับสายที่ต้องสแปมเดเมจต่อเนื่อง (สกิลกันล้มเกมนี้มีน้อยมากๆ) แต่คลาสนี้จะมีสกิลโจมตีน้อยมากเช่นกัน
--------------------------------
1.2 Peltasta (R2) - เป็นสายแท้งที่สามารถยกโล่เพื่อบล็อคการโจมตีกายภาพได้ และยังมีแอททริบิ้วเพิ่มการป้องกันอีก สกิลคลาสนี้จะมีบัฟป้องกัน และเรียกมอนให้เข้ามาหาเราได้ สกิลเด่นๆใน c3 คือสกิล Umbo Thrust ที่จะดีบัฟลบค่าเกราะศัตรูได้
--------------------------------
1.3 Highlander (R2) - คลาสเริ่มแรกที่สามารถถือดาบสองมือได้ แต่สกิลอาชีพนี้ก็สามารถใช้กับอาวุธได้หลายชนิดเช่นกัน สกิลคอมโบต่อเนื่องทำเดเมจได้แรง และยังมีดีบัฟลบเกราะตอน c3 อีกด้วย ทำให้คนนิยมเล่น เพราะสามารถไปใช้กับอาชีพอื่นได้หลากหลาย เช่น corsair / doppelsoeldner หรือแม้แต่อาชีพที่ใช้อาวุธเฉพาะทางอย่าง fencer ด้วย
--------------------------------
1.4 Hoplite (R3) - สายหอกมือเดียวที่มีบัฟเพิ่มคริและบล็อคที่เยอะมาก (เฉพาะถือหอก) จุดเด่นอยู่ที่ spear lunge ที่มาตอน c2 ทำดีบัฟศัตรูให้แพ้ทางสกิล "แทง (Pierce) " ซึ่งจะเพิ่มเดเมจได้เยอะมากๆ จึงนิยมเล่นเป็นทางผ่านเพื่อซัพพอตอาชีพที่เป็นสายแทงในแร้งค์ต่อๆไป
--------------------------------
1.5 Barbarian (R3) - อีกหนึ่งคลาสที่ต่อเนื่องจากสายดาบสองมือ แต่สกิลสามารถใช้กับอาวุธได้หลายประเภทเช่นกัน นิยมเล่นกับบิ้วที่มีสกิล "ฟัน (Slash)" เพราะมีสกิลบูทส์เดเมจประเภทนี้ คูลดาวก็ไม่นาน ทำให้ใช้ได้ค่อนข้างต่อเนื่องกับสกิลอื่น ใน c2-3 จะมีสกิลบัฟและโจมตีเพิ่มขึ้นเยอะ และทำเดเมจได้ค่อนข้างดี เช่น สกิล Seism (c2) ที่เดเมจกว้างและสามารถสตันเป้าหมายได้ด้วย 
--------------------------------
1.6 Cataphract (R4) - เป็นคลาสแรกที่สามารถถือหอกสองมือและขี่สัตว์ต่อสู้ได้ มีจุดเด่นที่ความว่องไว(มากๆ) เมื่อมีบัฟ Trot เต็ม จึงนิยมใช้ในการ PvP ส่วนเดเมจสกิลหลักๆในแพทช์ใหม่ค่อนข้างเบาลงเยอะ แต่สกิล Rush (c3) ซึ่งมีความสามารถ mini stun (ทั้งกระตุกและมีโอกาสสตันได้ด้วย) ก็ยังเป็นจุดเด่นที่สำคัญของคลาสนี้อยู่
--------------------------------
1.7 Rodelero (R4) - คลาสนี้สกิลส่วนใหญ่เป็นการโจมตีโดยใช้ "โล่" และสร้างสถานะผิดปกติให้กับเป้าหมาย นิยมเล่นให้ถึง c2-3 ซึ่งมีสกิลดีบัฟศัตรูให้แพ้ทางสกิล "ทุบ (Strike)" ทำให้คอมโบต่อเนื่องกับสาย Strike ได้รุนแรงมาก และสกิล Slithering ยังมีความสามารถพิเศษที่สามารถหลบเดเมจเวทย์ได้ขณะใช้สกิลด้วย 
--------------------------------
1.8 Squire (R5) - เป็นสายตั้งร้านซ่อมของ บัฟอาวุธและเครื่องป้องกัน สามารถตั้งแค้มป์เพื่อวาร์ปและทำโต๊ะอาหารที่มีบัฟพิเศษได้ ไม่ค่อยนิยมเล่นคู่กับบิ้วหลักเพราะจะขาดสกิลโจมตีไปเยอะมาก แต่อาชีพนี้ก็ยังมีสกิลใช้งานซัพพอตปาร์ตี้ได้ คือสกิล Arrest ที่มีความสามารถยึดเป้าหมายจำนวนมากให้อยู่กับที่ได้
--------------------------------
1.9 Corsair (R5) - อาชีพโจรสลัดที่ใช้มีดสั้นหรือปืนผสมในการโจมตี เด่นในเรื่อง PvP เพราะมีสกิล Hook ที่จับเป้าหมายให้ค้างไว้ได้ ใน PvE ก็ไม่น้อยหน้า สามารถโขมยเงินและของจากมอนในขณะโจมตีได้ นิยมสำหรับคนที่ชอบการโจมตีรัวๆ เพราะมีสกิล Double Weapon Assault ที่ทำให้โจมตีด้วยอาวุธทั้ง 2 ข้างได้ต่อเนื่องแบบไม่มีดีเลย์ แล้วยังมีสกิลเดเมจอย่าง Hexen Dropper (c2) ที่ทำเดเมจได้รุนแรงมากอีกด้วย 
--------------------------------
1.10 Doppelsoeldner (R6) - คลาสสุดทางสำหรับสายดาบสองมือ มีทั้งบัฟและสกิลโจมตีที่เดเมจรุนแรงมาก สกิลใน c2-3 ส่วนใหญ่จะต้องใช้ดาบสองมือ ดังนั้นจะไม่ค่อยเหมาะที่จะเล่นกับบิ้วที่ใช้อาวุธแบบอื่นๆ อาชีพนี้ถือเป็นเมต้าคลาสของสายนักดาบเลยก็ว่าได้ และบิ้วส่วนใหญ่จะผ่าน Barbarian c1 ไว้เสมอ เพื่อใช้ Cleave ในการบัฟเดเมจประเภท Slash ที่มีนั่นเอง
--------------------------------
1.11 Fencer (R6) - เป็นอาชีพที่ใช้ Rapier เป็นอาวุธหลัก ไม่สามารถใช้สกิลกับอาวุธแบบอื่นได้ จึงค่อนข้างเป็นสายเฉพาะทาง สกิลคลาสนี้ส่วนใหญ่จะแคบและโดนเป้าหมายน้อย แต่สกิลรัวและใช้คอมโบต่อเนื่องทำเดเมจได้สูง เพราะมีดีบัฟจากสกิล Attaque Coquille ที่ทำให้สกิลโจมตีประเภทแทงโจมตีทะลุพลังป้องกันได้
--------------------------------
1.12 Dragoon (R7) - เป็นคลาสต่อของสายหอกใช้ได้ทั้งหอก 1 และ 2 มือ จุดเด่นคือมีสกิล Serpentine ที่สามารถเรียนแอททริบิ้วบัฟเดเมจเมื่อเล่นถึง c2 ทำให้โจมตีได้แรงขึ้นมากๆ คูลดาวสกิลสั้น ทำให้มีสกิลเดเมจใช้ต่อเนื่องด้วย
--------------------------------
1.13 Templar (R7) - อาชีพสุดสำคัญที่ทุกกลุ่มต้องมี เพราะเป็นอาชีพเดียวในเกมที่สามารถ "สร้างกิล" ได้ สกิลหลักๆแทบทั้งหมดจะเกี่ยวกับการใช้งานระบบกิล บัฟสมาชิกกิล จึงเป็นคลาสที่เล่นค่อนข้างลำบาก แต่ก็ขาดไม่ได้จริงๆ
--------------------------------
1.14 Shinobi (คลาสลับ) (R7) - ชิโนบิจะเป็นคลาสที่ออกแนวใช้ซัพพอตอาชีพอื่นๆ เนื่องจากมีสกิลแยกร่าง ซึ่งร่างแยกจะสามารถโจมตีเหมือนตัวละครหลักได้ "แต่เฉพาะบางสกิลเท่านั้น" (ควรศึกษาให้ดีก่อน) และเป็นสายนักดาบที่มีสกิลหายตัวแบบนินจาได้
--------------------------------
1.15 Murmillo (R8) - อาชีพต่อยอดของสายโล่ จุดเด่นคือสกิล Cassis Crista ที่มีแอททริบิ้วซัพพอตเดเมจของคลาสต้นให้แรงขึ้นมากๆ เช่น pel / rod / hop เป็นคลาสที่เล่นได้ทั้ง PvE และ PvP เลย
--------------------------------
1.16 Lancer (R8) - เป็นอาชีพที่บังคับให้ใช้หอก 2 มือและขี่สัตว์ ทำให้ค่อนข้างเป็นสายเฉพาะทาง จุดเด่นอยู่ที่การ PvP สามารถทำลายวงเวทย์ของศัตรู ทำให้สายนักเวทย์ติดสถานะใช้สกิลไม่ได้ และยังมีสกิลผลักศัตรูให้ตกหลังสัตว์ได้ ทำให้ศัตรูกลับขึ้นขี่สัตว์ไม่ได้ระยะนึงด้วย(ถ้าข้อมูลไม่ผิดนะ) ซึ่ง Lancer ยังมีจุดเด่นที่สกิลดีบัฟเพิ่มเดเมจการโจมตีศัตรู สามารถทำเดเมจได้รุนแรงมากๆด้วย
----------------------------------------------------------------
----------------------------------------------------------------
----------------------------------------------------------------
2. Archer Class
--------------------------------
2.1 Archer (R1) - ความนิยมของคลาสเริ่มต้นอย่าง Archer อยู่ที่การเล่นถึง c2 เพื่อเรียนแอททริบิ้วเพิ่มคริติคอลเรทจากสกิล Swift Step และยังได้ค่าการหลบหลีกจากเลเวลสกิลที่มากขึ้นด้วย อีกทั้งยังมีสกิลลูกเล่นอย่าง Full Draw ที่ตรึงเป้าหมายและลิ้งค์เป้าหมายที่ชนกันได้ และสกิล Oblique Shot ที่เมื่อใช้คู่กับบัฟ Swift Step จะมีโอกาสดีบัฟ Slow ใส่เป้าหมายได้ด้วย
--------------------------------
2.2 Quarrel Shooter (R2) - สาย Aspd ยอดฮิตของบิ้วนักธนู ด้วยสกิล Running Shot (c3) ที่จะให้การโจมตีปกติของตัวละครรุนแรงและรวดเร็วขึ้นมากๆ อีกทั้งยังสามารถเคลื่อนที่ด้วยความเร็วปกติขณะโจมตีได้ สำหรับคนที่ไม่ต้องการ Runnning Shot ก็ยังสามารถเล่นผ่าน c1 เพื่อเอาสกิลปักโล่ป้องกัน และปาหนามกับดักซึ่งสามารถใช้ประโยชน์ทั้งในการป้องกันและล่อศัตรูได้ด้วย
--------------------------------
2.3 Ranger (R2) - เป็นอาชีพที่คนส่วนใหญ่เล่นเพื่อซัพพอตสกิลของคลาสในแร้งค์สูงๆ จากสกิล Steady Aim ที่จะเพิ่มพลังโจมตีเป็นหน่วย % จึงทำให้สกิลที่โจมตีรุนแรงอยู่แล้ว ได้รับผลเพิ่มขึ้นมาก สำหรับคนที่ไม่สนใจสกิลโจมตีของ c3 ก็สามารถเล่น c1-2 เพื่อเอาแค่ประโยชน์จากบัฟโจมตีได้เหมือนกัน
--------------------------------
2.4 Hunter (R3) - อาชีพนี้จะต้องมีสัตว์เลี้ยงใช้งานอยู่ด้วย เน้นการโจมตีตัวต่อตัวเป็นหลัก โดยสกิลส่วนใหญ่จะเป็นการใช้สัตว์เลี้ยงจับล็อคเป้าหมายและทำเดเมจแบบ dot ซึ่งข้อเสียคือ จะใช้ไม่ได้ผลกับเป้าหมายที่ไม่สามารถยึดจับได้ เช่น บอส เป็นต้น ดังนั้นอาชีพนี้จะมีจุดเด่นในการ PvP ซะมากกว่า
--------------------------------
2.5 Sapper (R3) - อีกหนึ่งอาชีพยอดนิยมในการเคลียร์มอนกลุ่ม ด้วยสกิล Broom Trap (c2) ซึ่งเป็นกับดักหมุนที่สามารถโจมตีศัตรูได้ทุกตัวในระยะโดยไม่สนค่า Aoe ratio ทำให้ไม่มีปัญหาเรื่องจำนวนเป้าหมายที่เยอะเกินไป แต่สกิลนี้ก็ยังมีข้อด้อยตรงที่ไม่สามารถโจมตีมอนประเภทบิน/ลอยได้ แต่ยังไงอาชีพนี้ก็ยังมีสกิลกับดักอื่นๆที่สามารถใช้โจมตีมอนบินได้อีกหลายสกิลเลยทีเดียว แถมยังมีสกิลระเบิดกับดักหรือวงเวทย์ที่อยู่ใกล้ๆตัวได้ด้วย
--------------------------------
2.6 Wugushi (R4) - สายเด็กดอยเป่าพิษที่สกิลส่วนใหญ่จะเป็นดีบัฟลดเลือดเป้าหมายแบบ dot มีทั้งสกิลเป่าพิษเดี่ยวและกระจายพิษหมู่ จุดเด่นคือเดเมจพิษแบบ dot หลายสกิล ทำให้สามารถใช้สกิลโจมตีอื่นๆควบคู่กันไปได้ แต่ก็มีข้อเสียที่เดเมจจะอ่อนลงมากเมื่อเจอเป้าหมายประเภทต้านทานพิษได้
--------------------------------
2.7 Scout (R4) - ประโยชน์หลักๆของอาชีพนี้คือสกิลหายตัวที่มีตั้งแต่ c1 ทำให้หลายๆคนเลือกเป็นทางผ่านแค่เอาสกิลนี้เท่านั้น แต่สกิลโจมตี c3 อย่าง Split Arrow ก็เป็นสกิลที่สามารถทำเดเมจได้สูงมากๆสกิลหนึ่ง แต่การเล่นถึง rank6 เพื่อสกิลนี้สกิลเดียว สำหรับหลายๆคนจึงมองว่ามันไม่คุ้มค่าเมื่อเทียบกับการเสียคลาสหลักๆของนักธนูที่จะเริ่มมาตอน Rank5-6 นั่นเอง
--------------------------------
2.8 Rogue (R5) - จุดเด่นคือสกิล Sneak Hit ซึ่งเป็นสกิลที่สามารถเพิ่มอัตราคริติคอลได้เยอะมากๆ เพราะคิดเป็น % สุดท้ายจริงๆ ไม่ใช่ค่าที่ต้องไปคำนวณหักลบในสูตร แต่ก็มีเงื่อนไขคือต้องโจมตีจาก "ด้านหลัง" เท่านั้น ทำให้คนนิยมใส่การ์ด Werewolf เพื่อเสริมความสามารถนี้ให้ได้ผลกับการโจมตีด้านหน้าด้วย สกิลโจมตีของโร้คมีน้อยมาก แต่ Backstab ก็โจมตีได้รุนแรงและยังมีคูลดาวที่ไวมากมาทดแทน อีกทั้งอาชีพนี้ยังมีสกิลโขมยวงเวทย์สกิลต่างๆมาเก็บไว้ใช้ได้ด้วย (ใช้ได้ครั้งเดียว) จึงสามารถทำคอมโบเก็บสกิลมาก่อน แล้วค่อยใช้พร้อมกับสกิลหลักอีกครั้ง เพื่อเร่งเดเมจให้ได้มากที่สุด
--------------------------------
2.9 Fletcher (R5) - เคยเป็นสายสแปมสกิลที่ดีที่สุดของนักธนู แต่หลังจากปรับแพทช์ใหม่ให้สกิลมีคูลดาวแล้ว เดเมจรวม....... ก็ยังดีเหมือนเดิม สกิลโจมตีมีทั้งแบบเดี่ยวและแบบหมู่ และยังต้องคราฟลูกธนูแบบพิเศษสำหรับสกิลนั้นๆมาใช้ด้วย 
--------------------------------
2.10 Appraiser (คลาสลับ) (R5) - อาชีพนี้สามารถตั้งร้านส่องของที่ดรอปจากฟรีดันเจี้ยนได้ โดยจะมีโอกาสได้ออฟชันดีกว่าการส่องจาก npc ส่วนในเรื่องสกิลต่อสู้ จัดอยู่ในแนวบัฟและดีบัฟเป้าหมายเพื่อซัพพอตการทำเดเมจ ถือเป็นคลาสที่ค่อนข้างนิยม เพราะสามารถเพิ่มเดเมจคริติคอลได้รุนแรงมากๆ
--------------------------------
2.11 Falconer (R6) - อาชีพที่สายเน้นเคลียร์มอนหมู่ชื่นชอบ กับสกิล Circling ที่ลด Aoe def ratio ของเป้าหมายจนหมด ทำให้โจมตีเป้าหมายในระยะสกิลได้ครบทุกตัว นิยมเล่นแค่ c1 เพื่อสกิลนี้สกิลเดียว หรือไม่ก็เล่นจนสุด c3 ไปเลยเพื่อเป็นสายซัพพอตเดเมจ เพราะสกิลซัพพอตเด่นๆจะอยู่ c3 ทั้งหมด เช่น การขยายระยะโจมตีของเป้าหมายให้กว้างขึ้น ทำให้สายประชิดโจมตีเป้าหมายได้ง่ายขึ้นมาก
--------------------------------
2.12 Schwarzer Reiter (R6) - สายขี่สัตว์ถือหน้าไม้+ปืน สุดเท่ห์ เป็นบิ้วเมต้าสำหรับการลง ET บิ้วนึงเลยทีเดียว จากสกิล Retreat Shot (ยิงด้านหลัง) ที่ยิงโดนเป้าหมายได้เยอะมาก และยังมีสกิลยิงเดี่ยวอย่าง Limacon (มีแอททริบิ้วยิงกระจายได้ด้วย) ให้ใช้ยิงสลับรอคูลดาวได้อย่างต่อเนื่องตลอด ทำให้อาชีพนี้สามารถทำเดเมจได้อย่างต่อเนื่องดีมากๆ และตอน c3 จะมีสกิล Marching Fire ไว้ยิงรัวด้านหน้าแบบเท่ห์ๆเพิ่มอีกสกิลด้วยนะ
--------------------------------
2.13 Cannoneer (R7) - น้องปืนใหญ่ที่แบก Cannon เป็นอาวุธมือรอง ไม่สามารถกดใช้อาวุธรองยิงแบบปกติได้ (กด c ยิงไม่ได้) สกิลปืนใหญ่ทั้งหมดจะยิงระเบิดเป็น aoe ซึ่งมี aoe atk ratio ค่อนข้างเยอะ สกิลคูลดาวไว เป็นสายที่เน้นการยิงเป้าหมายแบบกลุ่มเล็กๆ
--------------------------------
2.14 Musketeer (R7) - เป็นอาชีพที่ต้องใช้ปืน Rifle กับสกิลทั้งหมด ดังนั้นถือว่าค่อนข้างจะเป็นสายเฉพาะทางสายนึง สกิลคลาสนี้แทบทุกสกิลทำเดเมจได้รุนแรงมาก แต่สกิลส่วนใหญ่จะเน้นที่เป้าหมายเดี่ยวเป็นหลัก
--------------------------------
2.15 Hackapell (R8) - อีกหนึ่งสายขี่สัตว์ของนักธนูที่สามารถใช้ดาบมือเดียวมาเป็นอาวุธรองได้ และแน่นอนว่าเมื่อสกิลใช้ดาบก็จะต้องเปลี่ยนแนวมาเป็นการต่อสู้ระยะประชิดแทน เป็นสายที่ใช้การคอมโบยิงไกล-ใกล้สลับกัน สกิลอาชีพนี้ถือว่าทำเดเมจได้รุนแรงมากอาชีพหนึ่งเหมือนกัน
--------------------------------
2.16 Mergen (R8) - เป็นสายที่บังคับใช้ธนูสองมือ มีสกิลเดเมจรุนแรงมาก และสามารถใช้เคลียร์มอนหมู่ได้ดีมากๆเมื่อเล่นคู่กับ Falconer เนื่องจากเป็นอาชีพที่ถือธนู ทำให้สามารถเล่นคู่กับคลาสแรกๆได้หลากหลายมากๆเลยทีเดียว
----------------------------------------------------------------
----------------------------------------------------------------
----------------------------------------------------------------
3. Wizard Class
--------------------------------
3.1 Wizard (R1) - เป็นอาชีพเริ่มแรกที่ c1 ไม่ค่อยโดดเด่น แต่ใน c2-3 จะมีสกิลสำคัญๆขึ้นมา เช่น Sure Spell ที่ทำให้ร่ายเวทย์ได้โดยไม่โดนขัด (แต่ถ้าโดน cc กระเด็น/ล้ม ทำนองนี้ก็ไม่รอดนะ) หรือ Quick Cast ที่ทำให้ร่ายเวทย์ได้เร็วขึ้นเท่าตัวเลย ส่วนสกิลโจมตีอย่าง Magic Missile ที่เพิ่มมาใน c3 ก็ถือว่ารุนแรงมากทีเดียวสำหรับสกิลแร้งค์ต้นๆ
--------------------------------
3.2 Pyromancer (R2) - เป็นเมจสายไฟที่มีสกิลหลากหลายรูปแบบ สามารถเลือกใช้สกิลให้เหมาะสมกับแนวทางของตัวเองได้ โดยสกิลหมู่แบบวางพื้นของสายนี้จะมีเดเมจต่อฮิตไม่รุนแรง เวลาจำกัด แต่สามารถทำเดเมจเป้าหมายได้จำนวนมาก ส่วนสกิลที่เดเมจรุนแรงจะมีข้อจำกัดการใช้งานแตกต่างกัน เช่น Fireball ที่ทำเดเมจระเบิดได้รุนแรงมากและโดนหลายเป้าหมาย แต่ลูกไฟต้องถูกตัวเป้าหมาย ถึงจะระเบิดได้ ส่วนสกิล Fire Wall ก็มีเดเมจที่รุนแรง แต่สกิลเป็นการวางกำแพงไฟอยู่กับที่ ก็ยากที่เป้าหมายจะโดนสกิลทั้งหมดได้ เป็นต้น
--------------------------------
3.3 Cryomancer (R2) - เมจสายน้ำแข็งที่เด่นด้าน cc ทั้งการแช่แข็งเป้าหมายและการดึงรวมเป้าหมายด้วย Frost Pillar (c3) เป็นอาชีพที่ช่วยให้ปาร์ตี้ลงสกิลทำเดเมจได้ง่ายขึ้นมาก สกิลอาชีพนี้สามารถทำคอมโบกับสายอื่นๆได้ เช่นการเคาะ Ice Wall ให้มีสะเก็ดน้ำแข็งพุ่งออกไปทำเดเมจได้ เป็นต้น
--------------------------------
3.4 Psychokino (R3) - นักเวทย์ที่ใช้พลังจิตในการโจมตีเป้าหมาย สกิลอาชีพนี้แทบทั้งหมดจะเด่นเรื่องการทำ cc เป้าหมายพร้อมกับทำเดเมจไปด้วย และสำหรับสกิล Psychic Pressure ยังสามารถทำคอมโบกับ Ice Wall หรือ Fireball เพื่อให้เกิดเดเมจพิเศษได้อีกด้วย
--------------------------------
3.5 Linker (R3) - เป็นอาชีพสายซัพพอตที่มีสกิลสำคัญแทบทุกสกิล ทั้งการลิ้งค์เดเมจ ดึงรวบมอน ทำให้สายเดเมจในปาร์ตี้ฆ่ามอนได้รวดเร็วเป็นอย่างมาก แต่สกิลก็มีคูลดาวนานพอควร สกิลเด่นๆสำหรับ c2-3 ที่เพิ่มเข้ามาคือการลิ้งค์คนในปาร์ตี้เพื่อแชร์บัฟและสเตตัส ทำให้ผู้เล่นในปาร์ตี้มีความแข็งแกร่งขึ้นมาก
--------------------------------
3.6 Thaumaturge (R4) - ถือเป็นสายบัฟที่มีสกิลค่อนข้างน่ารัก คือทำให้แขนโต หัวโต เพื่อบัฟเพิ่มเดเมจได้ แล้วยังมีสกิลขยายหรือย่อส่วนศัตรูเพื่อสร้างดีบัฟต่อเป้าหมายได้ด้วย นิยมเล่นเพื่อซัพพอตหรือเป็นสายฟามก็ได้ เนื่องจากสกิลขยายมอนจะทำให้ไอเทมดรอปและ exp เพิ่มจากปกติเป็น 2 เท่าด้วย
--------------------------------
3.7 Elementalist (R4) - อีกหนึ่งคลาสในเมต้าบิ้วสำหรับสายเมจ นักเวทย์ผู้ใช้สกิลหลากหลายธาตุ สกิลเป็น aoe วงกว้างเกือบทั้งหมด เป็นสายเคลียร์มอนหมู่ที่ดีมากคลาสหนึ่งเลยทีเดียว ข้อเสียคือสกิลจะมีเวลาร่ายนาน จึงนิยมเล่นผ่าน Wizard (c3) ซึ่งมีสกิลร่ายเร็วและป้องกันการชะงักนั่นเอง
--------------------------------
3.8 Sorcerer (R5) - เมจสายอัญเชิญปีศาจ สามารถเรียกซัมมอนจากการ์ดประเภท Devil ออกมาช่วยสู้ได้ และยังสามารถขี่ซัมมอนเพื่อบังคับการโจมตีด้วยตัวเองได้อีกด้วย ซึ่งสกิลซัมมอนบางตัวเรียกได้ว่าโหดมากๆเลยทีเดียว
--------------------------------
3.9 Chronomancer (R5) - นักเวทย์เป็นสายซัพ จริงแท้แค่ไหนดูได้จากสกิลอาชีพนี้ นักเวทย์กาลเวลาผู้ซึ่งไม่มีสกิลเดเมจเลยแม้แต่สกิลเดียว..... แต่สกิลซัพพอตอาชีพนี้เรียกได้ว่าเด็ดทุกสกิล ทั้งบัฟตีไว วิ่งไว ลดคูลดาว หยุดเวลา แล้วยังมีสกิลดีบัฟ slow และสกิลดีบัฟชุบมอนให้เกิดมาใหม่อีกด้วย ถ้าใช้สกิลชุบบอสในดันสำเร็จ ก็จะได้ฆ่าบอสเอากล่องรางวัลเพิ่มอีกครั้ง คุ้มยิ่งกว่าคุ้ม
--------------------------------
3.10 Necromancer (R6) - สายซัมมอนอีกหนึ่งสายของเหล่านักเวทย์ แต่สายนี้จะเป็นการเรียกซากศพและโครงกระดูกขึ้นมาช่วยสู้ โดยการใช้สกิลจะต้องมีซากศพเติมในไหให้เพียงพอด้วย (ใช้สกิลเก็บ หรือไม่ก็ซื้อมาใช้ได้จาก npc master เลย) นอกจากสกิลเรียกกระดูกแล้ว คลาสนี้ก็มีสกิลโจมตีอย่าง Flesh Cannon ที่ทำเดเมจได้รุนแรงมากเหมือนกัน 
--------------------------------
3.11 Alchemist (R6) - อาชีพปรุงยาเป็นอาชีพสำคัญมากอาชีพหนึ่งในเกมนี้ เพราะการสุ่มดัน บางครั้งก็ไม่เจอพระสายฮีล หรือมีฮีลไม่เพียงพอ ก็ต้องพึ่งการกดยาช่วยควบคู่ไปด้วย นอกจากปรุงยาแล้ว อัลเคมิสยังสามารถอเวคไอเทม ขัดเจม หลอม/เปลี่ยนรูปร่างอาวุธ หรือแม้แต่คราฟไอเทมหายากขึ้นมาก็ได้ ในแพทช์ใหม่ๆ อัลเคมิสยังสามารถสร้างโฮมุนครุสมาช่วยต่อสู้ได้อีกด้วย 
--------------------------------
3.12 Rune Caster (คลาสลับ) (R6) - รูนแคสเตอร์เป็นคลาสที่ใช้พลังของหินรูนในการร่ายสกิลแบบต่างๆ มีทั้งสกิลที่ทำเดเมจและสกิลที่บัฟซัพพอตปาร์ตี้ อาชีพสายน้ำแข็งบางคนก็เลือกผ่านคลาสนี้เพื่อหวังผลจากสกิล Rune of Ice ที่เพิ่มเดเมจธาตุน้ำแข็งได้ถึง 150%
--------------------------------
3.13 Warlock (R7) - เมจสายดาร์คที่มีสกิลโจมตีรุนแรงมาก เช่นสกิล Pole of Agony ที่ทำเดเมจได้รัว และยังติดดีบัฟทำเดเมจต่อเนื่องอีก แต่คูลดาวสกิลก็นานมากเช่นกัน โดยใน c2 จะมีแอททริบิ้วของสกิล Mastema เพิ่มขึ้นมา ทำให้สกิลนี้มีดีบัฟทำเดเมจต่อเนื่อง เพิ่มความแรงให้สกิลเป็นอย่างมาก อีกทั้งยังมีบัฟที่จะสร้างลูกไฟแห่งความมืดหลังฆ่ามอนตาย ซึ่งลูกไฟจะทำเดเมจแก่ศัตรูที่มาโดนอีกด้วย นิยมเล่นต่อสำหรับโรล dps ทั้งหลาย
--------------------------------
3.14 Featherfoot (R7) - สายเมจสายเดียวที่มีสกิลดูดเลือดมอนเพิ่ม HP ให้ตัวเอง ทำให้เล่นโซโล่ฟามได้สะดวกมากๆ และมีสกิลโจมตีแรงมากเช่นกัน แต่สกิลเป็นเป้าหมายเดี่ยวซะส่วนใหญ่ จึงนิยมเล่น Linker ควบคู่กันไป
--------------------------------
3.15 Sage (R8) - ส่วนใหญ่ผ่านเพื่อเอาสกิล Missile Hole มาป้องกันเดเมจยิงไกลต่างๆ ความแรงสกิลโจมตีไม่ค่อยเหมาะสมกับอาชีพที่อยู่ Rank8 ซักเท่าไหร่ ส่วนสกิล Micro Dimension มีแอททริบิ้วเสริมที่จะสามารถก็อปปี้สกิลที่วางทิ้งไว้ เช่น Fireball, Ice Wall , Frost Pillar เป็นต้น คนจึงนิยมเล่นเพื่อมาซัพพอตมากกว่า
--------------------------------
3.16 Enchanter (R8) - เป็นสายคราฟโรลนักเวทย์ที่พึ่งมาใหม่ สามารถคราฟใบสกิลบางประเภทตามอาชีพที่ตัวเองเล่นได้ สามารถตั้งร้านบัฟเกราะป้องกันได้ สกิลใช้งานส่วนใหญ่จะเป็นบัฟเกี่ยวกับสถานะต่างๆ 
----------------------------------------------------------------
----------------------------------------------------------------
----------------------------------------------------------------
4. Cleric Class
--------------------------------
4.1 Cleric (R1) - พระสายฮีลของโรลนี้ จุดเด่นคือการวางฮีลลงพื้นเพื่อฟื้นฟู HP ให้คนที่มาเหยียบ โดยจำนวนช่องฮีลจะมากขึ้นตามเลเวลสกิล ทำให้นิยมเล่นอย่างต่ำ c2 เพื่อให้มีสกิลฮีลเพียงพอในการใช้งาน และใน c2 ยังสามารถเรียนแอททริบิ้วเสริมของสกิล Safety Zone เพื่อให้จำนวนครั้งในการป้องกันเดเมจมากขึ้นด้วย (ถ้าไม่เรียนเพิ่มจะกันได้น้อยมาก) อีกทั้งยังมีสกิลที่มีประโยชน์เพิ่มอีกหลายสกิล เรียกว่า Cleric c2 เป็นบิ้วพื้นฐานของพระเลยก็ว่าได้
--------------------------------
4.2 Priest (R2) - อาชีพที่ทุกคนคุ้นเคยกันดี เป็นอาชีพเดียวที่มีสกิล "ชุบชีวิต" ให้กับปาร์ตี้ได้ ซึ่งมีให้ใช้ตั้งแต่ c1 เลยทำให้เป็นทางเลือกแรกๆสำหรับการเล่นพระสายซัพพอต และใน c2-3 ยังเพิ่มความสามารถด้านบัฟต่างๆอีกมากมาย เช่น Revive ที่สามารถชุบชีวิตแบบอัตโนมัติได้เมื่อตาย, Mass Heal ที่ฟื้นฟู Hp ผู้เล่นทุกคนบริเวณด้านหน้าเป็นวงกว้าง และสกิลบัฟเดเมจอย่าง Blessing เมื่อเลเวลสูงก็จะเพิ่มเดเมจแรงขึ้นอย่างมาก ทำให้ Priest c3 ถือเป็นบิ้วพระซัพพอตที่ทุกปาร์ตี้ต้องการอย่างแน่นอน
--------------------------------
4.3 Krivis (R2) - จากที่เกมนี้มีบัฟซัพพอตมากมาย แต่กลับมีการจำกัดจำนวนบัฟที่สามารถรับได้ ทำให้มีปัญหา "บัฟล้น" ขึ้นมา ซึ่งอาชีพอย่าง Krivis จะเป็นอาชีพเดียวที่ช่วยซัพพอตเรื่องนี้ โดยมีสกิล Daino ที่สามารถเพิ่มจำนวนบัฟสูงสุดที่รับได้ ทำให้มีประโยชน์อย่างมากสำหรับทีม เพราะยิ่งรับบัฟได้เยอะทีมก็ยิ่งแข็งแกร่งมากขึ้น และใน c3 ยังมีสกิล Melstis ที่ช่วยเพิ่มเวลาบัฟของผู้เล่นในปาร์ตี้ให้นานขึ้น จึงมีประโยชน์มากสำหรับซัพพอตบางอาชีพที่มีบัฟดีแต่ระยะเวลาสั้น อีกทั้งอาชีพนี้ยังมีสกิลเดเมจที่ใช้สายฟ้าโจมตีศัตรูด้วย โดยเดเมจไม่ถึงกับรุนแรง แต่สามารถคอมโบกับสายที่เรียกฝนอย่าง Elementalist หรือ Taoist ได้
--------------------------------
4.4 Bokor (R3) - หมอผีผู้ใช้มนต์ดำ สามารถเรียกซอมบี้มาช่วยต่อสู้ได้ และยังมีสกิลสายมนต์ดำอย่างการสาปและแทงหุ่นฟาง เพื่อทำเดเมจเป้าหมายที่ถูกสาปทั้งหมดได้ โดยส่วนใหญ่จะแยกสายการเล่นทั้งสองออกคนละแนวเลย คือสายซอมบี้และสายจิ้มหุ่น เพราะแต้มสกิลที่จำกัด ไม่สามารถอัพสกิลทั้งคู่ได้หมดนั่นเอง
--------------------------------
4.5 Dievdirbys (R3) - สายแกะสลักเสาบัฟ หรือเรียกกันสั้นๆว่า "พระเสา" สามารถแกะสลักเสาที่ให้บัฟหรือดีบัฟวงกว้างรอบๆเสาได้ มีความสำคัญในการซัพพอตปาร์ตี้ค่อนข้างดี เช่น การลดคูลดาวสกิลลงถึง 20%, การลดการใช้ SP สำหรับสกิลต่างๆ และมีทั้งเสาที่สามารถดีบัฟสถานะใบ้แก่ศัตรูด้วย ส่วนสกิลโจมตีก็มีสกิล Carve Owl ที่สามารถทำเดเมจศัตรูได้เรื่อยๆ และที่เด่นๆคือสกิล Statue of Goddess Ausrine หรือที่เรียกกันว่า "เสาอมตะ" ซึ่งเมื่อเราวิ่งวนแสงจากเสาครบรอบ จะได้บัฟ "อมตะ" ซึ่งป้องกันได้ทุกการโจมตีในช่วงระยะเวลาหนึ่ง เป็นสกิลป้องกันที่ดีที่สุดในเกมเลยก็ว่าได้
--------------------------------
4.6 Sadhu (R4) - พระสายถอดจิตที่เมื่อก่อนแทบไม่มีใครอยากเล่น เพราะบัคแยกร่าง (สกิล Out of Body) เยอะเหลือเกิน แต่ในปัจจุบันแก้ไขจนเป็นอาชีพยอดฮิตติดเมต้าบิ้วของสายพระไปเลย ด้วยสกิล Possession (c2) ที่ทำเดเมจหมู่และจับล็อคเป้าหมายไปในตัว แถมมีคูลดาวค่อนข้างไวอีก สกิล Astral Body Explosion (c1) ที่ใช้การระเบิดร่างจิต ก็รุนแรงและมีเดเมจต่อเนื่องเพิ่มเติมอีกด้วย อาชีพนี้ยังมีสกิลซัพพอตอย่าง Transmit Prana (c3) ที่สามารถถ่ายโอนสเตตัสเราไปเพิ่มให้เป้าหมายได้อีกด้วย
--------------------------------
4.7 Paladin (R4) - พาลาดินเป็นพระสายทุบที่สามารถทำเดเมจมอนประเภท Mutant และ Devil ได้แรงมากๆด้วยสกิล Smite นิยมเล่นถึง c3 เพราะจะได้สกิลเดเมจเพิ่มและบัฟที่แรงขึ้น หรือเพื่อเอาสกิลป้องกันอย่าง Barrier ที่สามารถป้องกันไม่ให้ศัตรูเข้ามาในระยะสกิลได้ และยังเพิ่ม M.def ให้ผู้เล่นที่อยู่ในระยะสกิลด้วย ถือเป็นอาชีพที่มีความสามารถทั้งการทำเดเมจและซัพพอตเลย
--------------------------------
4.8 Monk (R5) - พระสายต่อยที่มีระยะสกิลสั้นมาก แต่สกิล Double Punch เป็นหนึ่งในไม่กี่สกิลที่ไม่มีคูลดาว ทำให้สามารถใช้สกิลต่อยได้รัวไม่ต้องหยุด (กดยาฟื้นฟู Sta ได้ทันตลอด) ทำเดเมจได้ต่อเนื่องมากๆ แล้วยังมีสกิลเดเมจรุนแรงอีกมากมาย และที่สำคัญคือสกิล Energy Blast (c2) หรือที่เรียกว่าพลังคลื่นเต่า สามารถทำเดเมจมอนหมู่ได้ดีมากๆด้วย 
--------------------------------
4.9 Pardoner (R5) - เป็นสายคราฟใบสกิล และตั้งร้านบัฟ โดยผู้เล่นที่ต้องการตั้งร้านขายบัฟต้องเล่นถึง c2 เพื่อใช้สกิล Spell Shop ในการเปิดร้าน แต่สกิลที่ขายได้ตอนนี้จะมีแค่สกิลของ Priest เท่านั้น ส่วนการคราฟใบสกิลจะสามารถคราฟได้เฉพาะสกิลของอาชีพที่เล่นอยู่เท่านั้น ถ้าต้องการเล่นสายคราฟสกิลขาย ก็ควรศึกษาเกี่ยวกับวิธีการการคราฟใบสกิลให้ดีก่อน แต่อาชีพนี้ก็ยังมีสกิลเกี่ยวกับการแก้ดีบัฟและเพิ่มระยะเวลาดีบัฟศัตรู ทำให้สามารถเล่นเพื่อซัพพอตกับคลาสอื่นได้เช่นกัน
--------------------------------
4.10 Chaplain (คลาสลับ) (R5) - เป็นคลาสลับสายเฉพาะที่ต้องเล่นผ่าน Priest c3 มาก่อนเท่านั้น สกิลจะออกแนวใช้สกิล Priest มาบัฟใหม่ให้แรงขึ้น นิยมเล่นซัพพอตสาย auto attack (ตีสด) มีสกิลวางแท่นบัฟเพื่อบัฟสกิล Priest หลายๆอย่างที่มีพร้อมกัน (แต่ไม่ครบทุกสกิลนะ) ถือเป็นสกิลที่ค่อนข้างมีประโยชน์ในบางสถานการณ์ เพราะจะไม่ต้องเสียเวลากดบัฟหลายสกิลๆนั่นเอง 
--------------------------------
4.11 Druid (R6) - พระสายทุ่งที่มีสกิลวางหญ้าเพื่อทำเดเมจหรือป้องกันในโซนหญ้าของเราได้ มีสกิลเด่นคือการแปลงร่างเพื่อบัฟสถานะ โดยจะสามารถก็อปปี้มอนประเภท สัตว์/แมลง/พืช ได้เท่านั้น และใน c3 จะมีสกิลแปลงร่างเป็นหมาป่า Werewolf และสามารถใช้สกิลพิเศษของหมาป่าได้และโจมตีได้แรงขึ้นด้วย
--------------------------------
4.12 Oracle (R6) - สกิลอาชีพนี้จะมีลูกเล่นเยอะหลายอย่าง เช่น การส่องของดรอปมอน การรีเซ็ตของดรอปมอน การสุ่มเปลี่ยนมอนให้เป็นมอนแบบอื่น(มีโอกาสได้มอนแจ๊กพ็อตที่ดรอปของเยอะๆ) ส่วนสกิลซัพพอตปาร์ตี้ก็จะมีหลายอย่าง เช่น Prophecy ที่สามารถกันสถานะผิดปกติได้, Counter Spell ที่สามารถล้างเวทย์ทุกอย่างในระยะวงสกิลของเราได้ เป็นต้น และที่เด่นๆคือสกิล Gender Switch (c3) ที่เป็นสกิลตั้งร้านแปลงเพศตัวละคร โดยผู้เล่นสามารถเปลี่ยนเพศในเกมได้จากสกิลของ Oracle นี้เท่านั้น อาชีพ Kannushi ที่เป็นมิโกะเพศชาย ก็มาจากสกิลแปลงเพศนี้นี่เอง 
--------------------------------
4.13 Miko (คลาสลับ) (R6) - ด้วยชุดที่น่ารักและสกิลอนิเมชันที่สวยงาม ทำให้มิโกะเป็นคลาสลับที่โดนใจผู้เล่นหลายๆคนอย่างมาก สกิลมีทั้งโจมตีและร่ายรำเพื่อซัพพอตเดเมจสายประชิด ถึงอย่างนั้นมิโกะก็เป็นคลาสที่ค่อนข้างมีความซัพพอตกับสายอาชีพหนึ่งเป็นพิเศษ นั่นคือพระเสา (Dievdirbys) นั่นเอง เหตุผลคือสกิล Clap ของมิโกะ มีผลทำให้ยืดเวลาคงอยู่ของเสาแกะสลักให้นานขึ้น ทำให้เสานกฮูกสามารถตั้งได้นานจนครบรอบคูลดาวเลยทีเดียว ส่วนเสาใบ้ถ้าจัดการใช้สกิลดีๆก็สามารถตั้งได้ตลอดเวลาเช่นกัน ทำให้พระเสา c3 นิยมผ่านอาชีพ Miko เป็นหลัก 
--------------------------------
4.14 Plague Doctor (R7) - หมอกาผู้ใช้บัฟและดีบัฟในการเล่น เป็นสายยอดนิยมสายหนึ่งเพราะมีทั้งสกิลฮีลเด้งเลือดตัวเองตลอดเวลาอย่าง Healing Factor หรือสกิลป้องกันสถานะขั้นสูงอย่าง Bloodletting / Beak Mask และยังมีจุดเด่นเรื่องการโจมตีด้วยพิษ Black Death Steam (c2) ซึ่งพิษสามารถกระจายติดต่อกันเป็นวงกว้างไปเรื่อยๆ แล้วยังมีสกิล Pandemic ที่สามารถแพร่ดีบัฟจากมอนในระยะสกิลให้ทุกตัวติดเหมือนกันหมดอีก (โดย c2 จะสามารถเรียนแอททริบิ้ว แพร่ดีบัฟได้กว้างมาก) จึงทำให้อาชีพนี้เป็นคลาส DPS หมู่ที่เด่นที่สุดในเกมคลาสหนึ่งเลยทีเดียว
--------------------------------
4.15 Kabbalist (R7) - อาชีพนี้ถือเป็นพระสายป่วนใน PvP คลาสหนึ่ง เนื่องจากมีสกิล Revenged Sevenfold ที่สามารถสะท้อนเดเมจกลับไปหาผู้โจมตีได้ แต่ในทาง PvE ก็มีสกิลซัพพอตหลายอย่าง เช่น Ein Sof ที่สามารถเรียนแอททริบิ้วเพื่อฟื้นฟู Sp ให้กับผู้เล่นที่ได้รับบัฟได้ เหมาะกับการซัพพอตสายที่ใช้ Sp มากๆ ทำให้ช่วยประหยัดค่ายาไปได้ระดับนึง
--------------------------------
4.16 Inquisitor (R8) - สายเดเมจกายภาพเพียงไม่กี่สายของคลาสพระ ใน c1 นี้ยังมีสกิลโจมตีไม่เยอะ แต่ถือว่ารุนแรงมาก และยังมีสกิล Breaking Wheel ซึ่งสามารถเรียนแอททริบิ้วกระจายเดเมจของเราเมื่อโจมตีใส่กงล้อให้โดนศัตรูรอบๆได้ ถือเป็นสกิลที่ซัพพอตให้สายประชิดให้โจมตีเป็นกลุ่มขึ้นมาได้ดีมากๆ
--------------------------------
4.17 Taoist (R8) - นักพรตเต๋าผู้ใช้ยันต์ในการเรียกสกิลต่างๆ ทั้งทำเดเมจและบัฟซัพพอตปาร์ตี้ โดยสกิล Storm Calling สามารถเรียกพายุมาเพื่อทำเดเมจและคอมโบกับสกิลประเภทสายฟ้าให้โจมตีได้รุนแรงมากขึ้น ส่วนสกิลที่เป็นจุดเด่นหลักๆสำหรับสายซัพพอตคือ Dark Sight ที่ทำให้ผู้เล่นในระยะรอบๆยันต์อำพรางตัวหลบศัตรูได้ ซึ่งมีประโยชน์ใน Content ท้ายเกมอย่าง Earth Tower มากๆ ซึ่งบางด่านที่ไม่จำเป็นต้องฆ่ามอน ก็สามารถใช้สกิลอำพรางตัวเพื่อยืนรอเวลาผ่านได้เลย 
----------------------------------------------------------------
----------------------------------------------------------------
----------------------------------------------------------------
